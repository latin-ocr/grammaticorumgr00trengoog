rnonncomm

,Ι

- De arte poetarum tragicorum Graecorum quid sen·
serint iudicarintque veteres grammatici, de universa scili·
cet fabularum quae dicitur oeconomia, de singularum scae·
narum ‚compositione earumque inter se nexu, de persona·
rum indole moribusque, de natura et veritate, quam in
depingendis hominum moribus imitarentur exprimerentque
poetae, de praestantia denique dramatum eorumque in
spectatores vi et effectu, de his rebus quid disputaverint
. veteres tragoediarum interpretes, unde cognoscere queamus
paucissimi extant fontes iique, ut reliquias perlustranti
primo videri potest aspectu, sat exiles atque exigui,
scholia dico et argumenta fabularum. scholiorum in cor-
. pore, ut hodic extat, observationibus criticis mythicis geo· '
graphicis hic illic admixta inveniuntur iudicia, quae ad
artam spectant a poetis tragicis adhibitam, pro ceterarum
observationum numero admodum rara. varia horum iudi·
ciorum ratio est in variis poetis et scholiis. longe plurima
extant in veteribus scholiis Sophocleis, multo pauciora in
vasta scholiorum Euripideorum colluvie, paucissima in exi·
guis scholiis Aeschylus, nulla fere in Byzantinis scholiis
tam Aeschyli quam Sophoclis ¹. nihilo melius res se habet

l Scholia in Aristophanem nullas praebent observationes de
arte in compositione ipserum comoediarum conspicua, ,nonnulla tamen
in iis data occasione disputata sunt de Euripidis Aeschylique arte,

quae suo loco afferam.
l

 

